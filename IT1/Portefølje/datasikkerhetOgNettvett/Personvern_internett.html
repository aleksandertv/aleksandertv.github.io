<!DOCTYPE html>
<html lang="en" dir="ltr">
  <head>
    <meta charset="utf-8">
    <title>Personvern</title>
    <link rel="stylesheet" href="stylesheet.css">
  </head>
  <body>

    <header>

    </header>

    <main>
      <h1>Personvern på internett</h1>

      <section class="Personvern">
        <section>
          <h2>Krav på privatliv</h2>
          <p>Personvern handler om retten til et privatliv og retten til å bestemme over egne personopplysninger.</p>
          <p>Selv om du tenker at du ikke har noe å skjule, har du krav på et privatliv. Behovet for å ha et rom for seg selv som andre respekterer og ikke bryter seg inn i, varierer fra person til person. Noen synes det er greit å dele mye, mens andre er mer tilbakeholdne. Forskjellige vennegjenger eller forskjellige kulturer kan ha ulikt syn på hva som er privat og hva som kan deles. Dessuten har oppfatningen av hva som er privat endret seg gjennom tid. Det dine foreldre eller besteforeldre så på som svært privat, vil du kanskje dele med venner eller andre.</p>
          <p>Vi har alle noe vi ikke ønsker å dele med andre. Ikke fordi det er galt eller umoralsk, men fordi vi ikke ønsker at andre skal vite om det. Det kan være følelser, tanker eller meninger om helse, seksualitet, religion, politikk eller lignende. Jo mer digitalisert hverdagen vår blir, og jo flere opplysninger som lagres om oss, jo viktigere blir det at vi skaffer oss oversikt over hva som lagres, hvem som kan se opplysningene og hvordan de brukes. Du har rett til å vite hvilken informasjon som er lagret om deg og hvorfor.</p>
          <p>Det handler om frihet. Dersom du ble overvåket og fulgt med på hele tiden, eller noen kunne se alt som var lagret om deg, ville du kanskje endret oppførsel. Eller?</p>
        </section>
        <section>
          <h2>Hvor bør grensene gå?</h2>
          <p>Du skal kunne føle deg trygg på at ingen får vite alt om deg, eller ser alt du foretar deg. Men personvernet trues fra mange kanter, og den økte bruken av digital teknologi gjør det enklere for flere å både samle inn, lagre og dele andre sine personopplysninger. Kameraovervåking kan for eksempel bidra til å forebygge og oppklare kriminalitet slik som hærverk, vold og tyveri. Men, dersom det settes opp et overvåkingskamera på skolen for å redusere hærverk om natten, er det da greit at det samme kameraet brukes til å ta smugrøykere på dagtid?</p>
          <p>Dine foresatte har rett til å vite ganske mye om deg, men er det greit at de installerer et sporingsprogram på telefonen din, slik at de til enhver tid vet hvor du er, og hvem du er i kontakt med? Hva med kameraovervåking på rommet ditt? Hvor skal grensene gå?</p>
        </section>
        <section>
          <h2>Ta ansvar</h2>
          <p>FNs barnekonvensjon sier at alle har rett til respekt for sitt privatliv og familieliv, sitt hjem og sin korrespondanse. Det står også at du har rett til å si din mening og bli hørt. Dette betyr at barn og unges meninger om sitt eget personvern er viktige. Hvis du for eksempel ikke ønsker at dine foresatte publisererer bilder av deg på sosiale nettsteder, bør de respektere det.</p>
          <p>Hver enkelt av oss er ansvarlig for å beskytte våre egne opplysninger best mulig. Det er viktig at du tar kontroll over dine egne opplysninger og ikke sprer dem ukritisk. Tenk over hva du deler med hvem, og del aldri andres personopplysninger uten å spørre dem om lov først. Still spørsmål når noen vil ha dine personlige opplysninger. Hvorfor vil de ha dem og hva skal opplysningene brukes til?</p>
        </section>
        <section>
          <h2>Dine rettigheter</h2>
          <p>På internettet har alle flere rettigheter for å beskytte deg. Man har blant annet rett til å ha bilder av seg selv fjernet fra nettet. Man har også rett til å korigere informasjon om seg selv. Andre rettigheter er blant annet, rett til å protostere og rett til informasjon</p>
        </section>
      </section>
    </main>

  </body>
</html>
